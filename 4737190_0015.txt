-5-

addere volo, ex quo necessario sequitur quam arete coniun-
ctus sit poeta Umber cum Graecis exemplaribus. In Poenuli
fabulae versu 648 Oollabiscus ad spectatores conversus advo-
catos confert eum canibus qui lupum' in plagas compellant,
tali modo: ’
Cum praeda hic hodie incedit venator domum;
canes compellunt in plagas lepide lupum ¹),

quem lupum Lycum lenonem esse ex integra scena elucet.
Qua ex re intellegimus in Graeca fabula poetam lusisse in
nomine lenonis Λύκου atque in ea bestia cuius nomen est
λύκος. Quod Plautus invenit atque transtulit neque mutavit
illud nomen lenonis sed λύκου mentionem recepit cum ver-
teret lupum, qui iocus in lingua Latina valde vacillat et
claudicat, quam ob rem iam -Lambinus nimium diligens Ly-
cum inseruit pro lupo. Sed quoquomodo res se habet, nos
mutare hanc lecfionem non fas est, eum inde intelligamus
Plautum ita vestigiis novae comoediae institisse, ut Graecam
iocum ipsa Graeci poetae verba accuratissime secutus profer-
ret atque ea re obscuraret. Praeterea autem hic versus di-
gnus est qui conspiciatur, nam eo certiores facti sumus etiam
nomina personarum non numquam a Plauto translata esse
ex Graecis fabulis.

Itaque cum haec omnia consideremus, nonne concedere
debemus , illam quaestionem suo iure propositam esse, quod
summi momenti sit diiudicare quid sit aut Graecae aut Ro-
manae originis in comoediis Plautinis? Quoniam autem una
disquisitione omnia ad hanc rem spectantia percurrere nemo
potest, equidem mihi ut aliquid proferrem hoc loeo proposui,
res ad historiam fabularem spectantes examinare.

Priusquam autem ad ipsos locos, qui ad historiam fabu-
larem spectant, adumbrandos accedimus, nonnulla praemoneri
hand a re fore visum est. Tractentur enim 'illi versus, in
quibus personae cotidianae vitae componuntur cum heroibus
vel aliis mythologiae figuris rebus eorum comice collatis cum

 

1) sic enim scribendum est codice Ambrosiano duce; quam lectionem
Goetzius et Loewe in Poenuli editione adsumpserunt. ·

 

