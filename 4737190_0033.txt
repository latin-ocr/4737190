-23-

et vs. 10532

ffit vasta Troia, scindunt proceres Pergamum.

Scivi ego iam dudum fore me exitium Pergamo;
postquam Nicobulus' pollicitus est, se aurum daturum esse.
Accedit quod vs. 935—944 perbene leguntur post 934,
quem ordinem codices praebent, cum illis quasi declaretur
et excusetur ista exclamatio: Ο Troia sq. Neque enim de-
sunt paratragodumena comicorum Graecorum ex Iliadis fabulis
sumpta, cf. Antiph frag. (Mein. 111. 25)

‘O μὲν Μενέλεως ἐπολὲμκηθ ἔτη δέκα
τοῖς Τρωσὶ διὰ γυναῖκα τήν ὄψιν καλήν.
Nonne tale aliquid invenimus in vs. 925—928 h. scenae:
Atridae duo cluent fecisse facinus maximum,
Quum Priami patriam Pergamum eqs.
Sed nunc ad singula huius fabulae accedere liceat. In versu
5 Bacchis Pistocleri adulescentis errores lamentans dicit:
Ulixem audivi fuisse aerumnosissimum,
Quj viginti annis errans a patria afuit eqs.
quae spectant ad illud Homericum ’πολύτροποῃ ὃς μάλα
πόλλα πλάγχθη, satis notum argumentum comoediae‘Atticae‚
siquidem apud comicos Graecos titulus Ὀδυσσέως septies in-
venitur. Praeterea autem memoria Ulixis errantis exstat
apud Aristophanem saepius quam semel. cf. Plut. 312, qui
spectant ad dolum Ulixis, quo decepit Cyclopem, tum vesp.
181—186 ad eandem rem spectantes, denique av. 1561, ubi
venitUlixes ad inferos. ·

Versu 155 Ludum paedagogum iratum atque adolescen-
tulum prohibentem, quominus ad Bacchidem se conferat, Pisto-
clerus aggrediens comminatur:

Fiam, ut ego opinor, Hercules, tu autem es Linus.

Notum est, illum Linum Herculis magistrum a discipulo
interfectum esse, ex medon-111. 67, Apollodor. H. 4, 9. Sed
quid multis opus est verbis, cum nos non fugiat, iam in
Attica comoedia Herculem magistro usum esse Lino, cf. quaeso
Alexidis fabulae Lini frag. (Mein. 111. pg. 443). Ergo etiam
hoc paratragodumenum spirat Graecam parodiam.

 

