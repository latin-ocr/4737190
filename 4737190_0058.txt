- 48 .-
Volcannm adducam, is Venerist advorsarius.

Leno volt puellas comburere , quamobrem abit ignem
quaesiturus. Quod autem hoc versu ad inimicitias Volcani ¹)
et Veneris adluditur, id ex lasciva Homeri fabula de Aphro·
ditae atque Aris amore repetitur.

De versu denique 1001 vide quae supra ad Captivorum
v. 274 diximus.

In initio Stichi legimus:
Credo ego miseram fuisse Penelope, soror, suo ex animo,
Quae tam diu viro suo vidua caruit.
Quam Penelopae mentionem ex Odyssia sumptam esse luce
clarius est. Et quamvis ex fragmentis comoediae Graecae
nihil afferre possimus, quod demonstret, quo ex fonte haec
mentio effluxerit, tamen hune fontem Graecum esse nemo ne-
gabit, qui recordetur ex Aristophane, quomodo poetae comici
Graeci ex Odyssia eiusque fabulis hauserint; cf. exempli gratia
vesp. 180, ubi Βδελυκλέων asino lente progredienti dicit:
τί στένεις, εἰ μὴ φέρεις
Ὀδυσσέα τιν’.

1) Volcani mentio non semel nobis occurrit in Plautinis fabulis.
Atque in omnibus locis eius nomen per metonymiam pro igni usurpatur
velut Aulul. 359:

quid? imputate, quamquam Volcano studes eqs.‚ quod pertinet
ad coquum Congrionem‚ Amphitruon. 341:

Quo ambulas tu, qui Volcanum in cornu conclusum geris?
Men. v. 329:
Dum ego haec appono ad Volcani violentiam.

Iam Brixius adnotavit hanc metonymiam transire modum comoediae,
atque sumptum esse cx Graeco exemplari, ubi ad aliquid tragici alluditur;
quacum re coniungendum est, quod legimus in Terent. Eunuch. IV. 5, 6:
sine Cerere et Libero friget Venus3 atque hoc non abhorret ab illo
Euripideo: (ef. Athen. 6. pg. 270 c. Dindorf. 887) ἐν πλησμονῇ τοι Κύπρις,
ἐν πεινῶντι δ’ οὗ. Tum ”Ηφαιστον esse mentonymiam ignis iam in
Iliade invenimus, cf. Φ. 330 eqs. et B. v. 4215 eqs.:

καὶ τὰ μὲν ἂρ σχίζῃσιν ἀφύλλοισιν κατέκαιον,

σπλάγχνα δ’ ἄῤ ἀμπείραντες ιῖπείρεχον “Ηφαίστοιο.
denique cf. Aristoph. Plut. 661: πέλανος Ἡφαίστου φλογί.

 

